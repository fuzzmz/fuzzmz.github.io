title: Zambind
date: 2015-03-28
slug: zambind
category: misc
tags: rants, self, ro
summary: I don't usually publish articles in Romanian, nor do I usually publish things written by others, but considering how my relationships all seem to end in the same way this one was and still is very relevant to me. Sorry A. for (re)publishing this without asking.

Mi se pare ciudat sa te vad zambind...

M-am obisnuit sa nu o faci. M-am obisnuit sa adormi mereu cu spatele intors la mine. M-a obisnuit sa faci cafeaua pentru amandoi in fiecare dimineata dar sa nu o bei niciodata impreuna cu mine. M-am obisnuit sa nu te cunosc, sa nu stiu cu adevarat ce gandesti si ce simti. M-am obisnuit sa ma trezesc singura si sa adorm singura. Sa vin in spatele tau in timp ce scrii, sa te sarut pe ceafa si sa iti masez umerii si tu sa nici nu realizezi ca sunt acolo. Sa te privesc din pat, in timp ce fumezi la geam fara sa zic niciun cuvant. M-am obisnuit cu scrumierele negre pe care nu observi niciodata cand le curat de scrum.

M-am obinuit sa ma tem ca intr-o zi chitara ta nu va mai canta pentru mine. Am invatat sa nu ma mai intreb cand va venii acea zi. Am invatat sa te impart cu altii chiar si in momentele despre care imi promisesei ca vei fi doar al meu. Am invatat sa nu vorbesc mai mult decat este nevoie, ca sa pot asculta cum taci. Am invatat ca dincolo de fiecare pahar pe care il sorbi exista o durere, un secret, o rana. Am invatat ca nu le vei impartasii niciodata cu mine. Am invatat ca exista o lume a ta in care eu nu incap.

Si am mai invatat ca dincolo de toate acestea, tu ma iubesti. Sa te vad acum zambind insa... e inca un ceva la care eu nu am avut niciodata acces. E minunat sa stiu ca poti fi fericit. Fericit asa cum ni se spune ca e normal sa fim si nu starea aceea a ta de normalitate. E minunat...dar inspaimantator. Pentru ca nu imi zambesti mie.